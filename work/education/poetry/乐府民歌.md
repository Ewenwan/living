# 爱上古诗：诗经，汉乐府，南北朝民歌

<!-- > ![爱上古诗](images/爱上古诗.jpg)
> 1. [唐诗](唐诗.md)  
> 2. [宋词](宋词.md)  
> 3. [乐府民歌](乐府民歌.md)   -->

* [TODO：学习进度 ==>](#todo)   

## 长歌行
#### 汉乐府
```
青青园中葵，朝露待日晞。
阳春布德泽，万物生光辉。
常恐秋节至，焜黄华叶衰。
百川东到海，何时复西归。
少壮不努力，老大徒伤悲。
```

## 敕勒歌
#### 北朝民歌
```
敕勒(chì lè)川，阴山下。
天似穹庐(qióng lú)，笼盖四野(yǎ)。
天苍苍，野茫茫，
风吹草低见(xiàn)牛羊。
```

## 诗经·关雎
####  先秦 - 诗经·国风
```
关关雎鸠，在河之洲。窈窕淑女，君子好逑。
参差荇菜，左右流之。窈窕淑女，寤寐求之。
求之不得，寤寐思服。悠哉悠哉，辗转反侧。
参差荇菜，左右采之。窈窕淑女，琴瑟友之。
参差荇菜，左右芼之。窈窕淑女，钟鼓乐之。
```

## [诗经·蒹葭 jiān jiā](https://baike.baidu.com/item/诗经·蒹葭)
####  先秦 - 诗经·秦风
```
蒹葭苍苍，白露为霜。所谓伊人，在水一方。
溯洄从之，道阻且长。溯游从之，宛在水中央。

蒹葭萋萋，白露未晞。所谓伊人，在水之湄。
溯洄从之，道阻且跻。溯游从之，宛在水中坻。

蒹葭采采，白露未已。所谓伊人，在水之涘。
溯洄从之，道阻且右。溯游从之，宛在水中沚。
```

## [诗经·采薇](https://baike.baidu.com/item/小雅·采薇?fromtitle=诗经·采薇&fromid=8995110)
####  先秦 - 诗经·小雅
```
采薇采薇，薇亦作止。曰归曰归，岁亦莫止。
靡室靡家，猃狁之故。不遑启居，猃狁之故。

采薇采薇，薇亦柔止。曰归曰归，心亦忧止。
忧心烈烈，载饥载渴。我戍未定，靡使归聘。

采薇采薇，薇亦刚止。曰归曰归，岁亦阳止。
王事靡盬，不遑启处。忧心孔疚，我行不来！

彼尔维何？维常之华。彼路斯何？君子之车。
戎车既驾，四牡业业。岂敢定居？一月三捷。

驾彼四牡，四牡骙骙。君子所依，小人所腓。
四牡翼翼，象弭鱼服。岂不日戒？猃狁孔棘！

昔我往矣，杨柳依依。今我来思，雨雪霏霏。
行道迟迟，载渴载饥。我心伤悲，莫知我哀！
```

## [楚辞·九歌·东君](https://baike.baidu.com/item/九歌·东君)
#### 战国 - 屈原
```
暾将出兮东方，照吾槛兮扶桑。
抚余马兮安驱，夜晈晈兮既明。
驾龙辀兮乘雷，载云旗兮委蛇。
长太息兮将上，心低徊兮顾怀。
羌声色兮娱人，观者憺兮忘归。
緪瑟兮交鼓，萧钟兮瑶簴。
鸣篪兮吹竽，思灵保兮贤姱。
翾飞兮翠曾，展诗兮会舞。
应律兮合节，灵之来兮蔽日。
青云衣兮白霓裳，举长矢兮射天狼。
操余弧兮反沦降，援北斗兮酌桂浆。
撰余辔兮高驼翔，杳冥冥兮以东行。
```

## [木兰辞](https://baike.baidu.com/item/木兰诗/1307816?fromtitle=木兰辞)
#### 北朝民歌
```
唧(jī)唧复唧唧，木兰当户织。
不闻机杼(zhù)声，惟闻女叹息。
问女何所思？问女何所忆？
女亦无所思，女亦无所忆。

昨夜见军帖(tiě)，可汗(kèhán)大点兵。
军书十二卷，卷卷有爷名。
阿爷无大儿，木兰无长兄。
愿为市鞍马(ān)，从此替爷征。

东市买骏马，西市买鞍鞯(jiān)，
南市买辔(pèi)头，北市买长鞭。

朝辞爷娘去，暮宿黄河边。
不闻爷娘唤女声，但闻黄河流水鸣溅(jiān)溅。
旦辞黄河去，暮至黑山头。
不闻爷娘唤女声，但闻燕山胡骑(jì)声啾(jiū)啾。

万里赴戎(róng)机，关山度若飞。
朔(shuò)气传金柝(tuò)，寒光照铁衣。
将军百战死，壮士十年归。

归来见天子，天子坐明堂。
策勋十二转(zhuǎn)，赏赐百千强。
可汗问所欲，“木兰不用尚书郎，
愿借明驼千里足，送儿还故乡。”

爷娘闻女来，出郭相扶将；
阿姊(zǐ)闻妹来，当户理红妆(zhuāng)；
小弟闻姊来，磨刀霍霍(huò)向猪羊。

开我东阁门，坐我西阁床，
脱我战时袍，著(zhuó)我旧时裳。
当窗理云鬓(bìn)，对镜帖(tiē)花黄。
出门看火伴，火伴皆惊惶，
同行十二年，不知木兰是女郎。

雄兔脚扑朔(shuò)，雌兔眼迷离，
双兔傍(bàng)地走，安能辨我是雄雌？
```

## [蒿里行](https://baike.baidu.com/item/蒿里行/2356432)
#### 汉 - 三国 - 曹操
```
关东有义士，兴兵讨群凶。
初期会盟津，乃心在咸阳。
军合力不齐，踌躇而雁行。
势利使人争，嗣还自相戕。
淮南弟称号，刻玺于北方。
铠甲生虮虱，万姓以死亡。
白骨露于野，千里无鸡鸣。
生民百遗一，念之断人肠。
```
